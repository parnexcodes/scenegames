### Qual è l'obiettivo di questo sito web?
SceneGames.to mira ad automatizzare il processo di archiviazione e distribuzione dei rilasci di videogiochi della Scena (per PC, Mac e Linux). Forniamo una vasta gamma di siti di file hosting senza *pubblicità invasive o pratiche di monetizzazione losche*.

### Cosa intendete per Scena?
La Scena warez è una comunità clandestina anonima che distribuisce contenuti protetti da copyright (ovvero i rilasci), come videogiochi, musica e film. Per saperne di più, visita la pagina di [Wikipedia](https://en.wikipedia.org/wiki/Warez_scene) (in inglese).

### Ci sono troppi file di download, c'è un metodo più semplice per scaricare?
Un manager di download come [JDownloader2](https://jdownloader.org/jdownloader2) ti aiuterà a ridurre i problemi quando devi scaricare molti file.

### Non riesco a scaricare da Zippyshare, ottengo un errore 404. Come sistemo questo problema?
Zippyshare attualmente ha attivi dei blocchi geografici per paesi che si trovano in Europa. Ti servirà una VPN per risolvere questo problema.

### Che cosa faccio quando ho finito di scaricare i file?
Tipicamente dovrai estrarre gli archivi (file .rar) con [WinRAR](https://www.winrar.it/prelievo.php) o con [7-Zip](https://www.7-zip.org/). Poi dovrai montare l'immagine ISO (Windows 10 ha il supporto nativo per montare l'immagine, se non funziona, usa programmi come [WinCDEmu](https://wincdemu.sysprogs.org/)) ed eseguire il programma di installazione denominato «setup» per poter installare il videogioco.

### Perché il mio software antivirus mi informa che alcuni file sono delle minacce?**
I file (le crack) utilizzati per aggirare il sistema di gestione dei diritti digitali (DRM - Digital Rights Management) di un videogioco, sono spesso contrassegnati dal tuo software antivirus come falsi positivi.

### Avete i torrent?
Sì, sono dei link magnet, ma non sono disponibili per tutti i rilasci. I torrent vengono salvati periodicamente da [RARBG.to](https://rarbg.to) per poi essere aggiunti a questo sito. Se stai cercando dei client per scaricare torrent, questi sono quelli che ti consigliamo: [Deluge](https://deluge-torrent.org/), [qBittorent](https://www.qbittorrent.org/) e [Transmission](https://transmissionbt.com/).

### Perché devo compilare un CAPTCHA per poter visualizzare i link di download?
Questa piccola restrizione è stata aggiunta per impedire ai crawler DMCA di scannerizzare il sito e denunciare i siti di file hosting per contenuti protetti dal diritto d'autore. Inoltre, i guadagni ricavati dai CAPTCHA risolti verranno donati alla [fondazione Wikimedia](https://wikimediafoundation.org/).

### Cosa posso fare se i link di download non funzionano più?
Ogni rilascio di un videogioco che trovi su questo sito viene archiviato. Esiste l'opzione di votare per ricaricare il videogioco dopo che un po' di tempo è passato.

### Caricherete repack di DODI, FitGirl, ecc?
No, ci dispiace, ma solo i rilasci della Scena e i loro archivi originali saranno condivisi.

### Posso richiedere un videogioco?
Sì, contattaci e fornisci il nome del videogioco includendo i nomi dei vari rilasci. Puoi usare siti come [PREdb.ovh](https://predb.ovh/) per cercare i nomi dei rilasci di un videogioco fornito dalla Scena.

### Esiste qualche forma di aiuto per questo sito? Posso contribuire in qualche modo?
Puoi contribuire segnalando gli errori che trovi (link mancanti, file corrotti, bug del sito, ecc.) attraverso il nostro [modulo di contatto](https://scenegames.to/contact). Se condividi questo sito con altre persone, è un ottimo modo di contribuire.

### Cosa sono i file SFV?
I file SFV (simple file verification) sono un formato di file che contiene il checksum CRC32 che serve a verificare l'integrità dei file. Il programma [QuickSFV](http://www.quicksfv.org/overview.html) può aiutarti a verificare i file velocemente.

### Cosa sono i file NFO?
Sono dei file di testo che contengono informazioni rigurardanti un rilascio. Sono scritti dal gruppo che ha creato la crack del videogioco. Possono essere aperti con un editor di testo semplice o con un'applicazione dedicata come [iNFekt](https://infekt.ws/).

### Cosa sono i file DIZ?
Simili ai file NFO, questi sono file di testo che contengono informazioni rigurardanti il contenuto di un rilascio.